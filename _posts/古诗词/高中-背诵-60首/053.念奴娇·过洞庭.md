---
layout: poem
title: 
subtitle: 
author: 
banner: 
excerpt_image: 
categories: 高中
tags:
  - 必背
  - 古诗词
  - 高考
top: 
meta: Springfield
---

宋·张孝祥

洞庭青草，近中秋、更无一点风色。玉鉴琼田三万顷，著我扁舟一叶。素月分辉，明河共影，表里俱澄澈。悠然心会，妙处难与君说。

应念岭海经年，孤光自照，肝胆皆冰雪。短发萧骚襟袖冷，稳泛沧浪空阔。尽吸西江，细斟北斗，万象为宾客。扣舷独笑，不知今夕何夕。