---
layout: poem
title: 子路、曾皙、冉有、公西华侍坐
subtitle: 
author: 
banner: 
excerpt_image: 
categories: 高中
tags:
  - 必背
  - 古诗词
  - 高考
top: 
meta: Springfield
---

子路、曾皙（xī）、冉（rǎn）有、公西华侍坐。

子曰：“以吾一日长（zhǎng）乎尔，毋（wú）吾以也。居则曰：‘不吾知也。’如或知尔，则何以哉？”

子路率尔而对曰：“千乘（shèng）之国，摄乎大国之间，加之以师旅，因之以饥馑；由也为之，比（bì）及三年，可使有勇，且知方也。”

夫子哂（shěn）之。

“求，尔何如？”

对曰：“方六七十，如五六十，求也为之，比及三年，可使足民。如其礼乐，以俟（sì）君子。”

“赤，尔何如？”

对曰：“非曰能之，愿学焉。宗庙之事，如会同，端章甫，愿为小相焉。”

“点，尔何如？”

鼓瑟希，铿（kēng）尔，舍瑟而作，对曰：“异乎三子者之撰(zhuàn)。”

子曰：“何伤乎？亦各言其志也！”

曰：“莫（mù）春者，春服既成，冠者五六人，童子六七人，浴乎沂（yí），风乎舞雩(yú)，咏而归。” 

夫子喟（kuì）然叹曰：“吾与点也。”

三子者出，曾皙后。曾皙曰：“夫三子者之言何如？”

子曰：“亦各言其志也已矣！”

曰：“夫子何哂由也？”

曰：“为国以礼，其言不让，是故哂之。”

“唯求则非邦也与（yú）？”

“安见方六七十，如五六十而非邦也者？”

“唯赤则非邦也与？”

“宗庙会同，非诸侯而何？赤也为之小，孰能为之大？”